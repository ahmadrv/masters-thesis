\chapter{مقدمه}
در این فصل، تحت یک مقدمه، به بیان مسئله و ضرورت وجود محک شبیه‌سازها و پس از آن اشاره‌ای به شکاف‌های پژوهشی، روش پیشنهادی برای برطرف‌کردن شکاف و در نهایت به دستاوردها و نتایج می‌پردازیم.
\section{بیان مسئله}
محک شبیه‌سازهای مدار کوانتومی به دلیل تحول فناوری رایانش کوانتومی، ضروری است. نیاز اصلی به محک ازاین‌جهت ناشی می‌شود که لازم است عملکرد دستگاه‌ها و شبیه‌سازهای مختلف رایانش کوانتومی به طور سامان‌مند ارزیابی و مقایسه شود. با ادامهٔ توسعهٔ سخت‌افزار و الگوریتم‌های کوانتومی، محک‌های کارآمدتر، یک چارچوب ثابت برای ارزیابی بهبودها، شناسایی نقاط ضعف و هدایت تحقیقات و توسعه را فراهم می‌کنند. باتوجه‌به رویکردهای متنوع برای اصلاح و کاهش خطا در رایانش کوانتومی، محک‌ها می‌توانند اثربخشی این رویکرد‌ها را تحت شرایط مختلف برجسته کنند. این امر به پژوهشگران و توسعه‌دهندگان این امکان را می‌دهد که روش‌های خود را اصلاح کرده و دقت و قابلیت اطمینان کلی محاسبات کوانتومی را بهبود بخشند\cite{lubinski_application-oriented_2023}.

\section{شکاف‌های پژوهشی}
برخلاف پیشرفت‌های قابل‌توجه در رایانش کوانتومی، چندین شکاف در این حوزه وجود دارد که نیاز به توجه دارند. یکی از شکاف‌های برجسته، کمبود محک‌های جامع و عملکردگرا برای شبیه‌سازهای کوانتومی است. باوجود محک‌های متعدد 
\cite{michielsen_benchmarking_2017, wright_benchmarking_2019, koch_demonstrating_2020, mills_application-motivated_2021, cornelissen_scalable_2021}،
اغلب، گسترهٔ کاربردهای عملی پیش‌بینی‌شده برای رایانش کوانتومی را پوشش نمی‌دهند. کاربردهای پیش‌بینی‌شده شامل جست‌وجو در پایگاه‌داده‌های مرتب‌نشده، فاکتورکردن اعداد بزرگ به عوامل اول و مسائل بهینه‌سازی با تعداد متغیرهای قابل‌توجه هستند که اهمیت وجود رایانه‌های کوانتومی را در مسائل واقعی نشان می‌دهند. این شکاف نشان می‌دهد که نیاز به مجموعه‌ای متنوع‌تر از محک‌ها وجود دارد که منعکس‌کنندهٔ موارد استفاده واقعی باشند و بتوانند معیار دقیق‌تری از قابلیت‌های یک سامانه کوانتومی را ارائه دهند. 
محک‌های فعلی نمی‌توانند انواع شبیه‌سازها را در یک چارچوب بررسی کنند. چارچوب به این معنا که محک‌ها از یک اصول برای پیاده‌سازی و اعمال روی شبیه‌سازها پیروی کنند. دلیل این عدم توانایی این است که شبیه‌سازها از رویکردها و روش‌های متفاوت برای شبیه‌سازی استفاده می‌کنند. بعضی شبیه‌سازها فقط برای شبیه‌سازی یک الگوریتم طراحی شده‌اند در حالی که بعضی دیگر برای شبیه‌ساز هر الگوریتمی طراحی شده‌اند.
برای مثال شبیه‌ساز
\cite{noauthor_quantum_nodate-1}
به طور خاص برای شبیه‌سازی الگوریتم Shor طراحی شده است که محک آن با شبیه‌سازی‌هایی که توانایی شبیه‌سازی هر الگوریتمی را دارند متفاوت خواهد بود. از دیگر تفاوت‌هایی که می‌توان به آن اشاره کرد، محک شبیه‌سازها با استفاده از ابررایانه‌ها و یا مراکز محاسبات پردازش سریع است که نتایج بی‌فایده‌ای را برای کاربران قابل‌توجهی که شبیه‌سازها را بر روی رایانه‌های شخصی اجرا می‌کنند، تولید کرده‌اند 
\cite{jamadagni_benchmarking_2024}.
این نتایج فقط برای کاربرانی مفید است که به ابررایانه‌ها و مراکز پردازش سریع دسترسی دارند.

همان‌طور که اشاره شد، محک‌های فعلی نتوانستند یک چارچوب برای محک همهٔ انواع شبیه‌سازی را طراحی کنند. این ناسازگاری، توانایی مقایسهٔ عادلانهٔ سامانه‌های مختلف را مختل می‌کند. پرداختن به این مسئله، شامل توسعهٔ محک‌هایی است که بتوانند به طور مشابه از لحاظ پیاده‌سازی و الگوریتمی (به کارگیری گیت‌ها) در پلتفرم‌های مختلف اعمال شوند و در نتیجه، ارزیابی‌های دقیق‌تر و منصفانه‌تری از فناوری‌های رایانش کوانتومی را به ارمغان بیاورند
 \cite{lubinski_application-oriented_2023}.
در پژوهش ما سعی شده است که باتوجه‌ به شرایط و امکانات موجود تا حد توان به این هدف پرداخته شود؛ اما به دلیل پیچیدگی زیاد مسئله، هنوز مشکلاتی از آن برطرف نشده است. هدف طراحی محک‌هایی است که با کم‌ترین تغییرات بتوان آن را بر روی همه شبیه‌سازها اعمال کرد. به همین دلیل، نیاز است روشی برای تبدیل تمامی الگوریتم‌ها به یک ساختار واحد که قابل‌پذیرش برای همهٔ شبیه‌سازها باشد، ارائه شود. با وجود تمامی پیچیدگی‌های این مسئله، برای پیداکردن چنین روشی در پژوهش ما گام برداشته شده است؛ این روش به طراحی یک واحد مترجم برای ترجمهٔ الگوریتم‌ها از یک‌زبان مبدأ به زبان مقصد که همان شبیه‌سازهای مختلف باشند، می‌پردازد. این در حالی است که تعداد زیاد شبیه‌سازها و عدم پیروی آن‌ها از یک رویکرد یکسان، طراحی این مترجم را پیچیده و مشکل می‌سازد.

\section{روش پیشنهادی}
در پژوهشما برای بهبود ضعف‌های موجود، مبناهای محک شبیه‌ساز به‌طورکلی متفاوت و جامع در نظر گرفته شده است. کارهای پیشین، اغلب به محک رایانه‌های واقعی کوانتومی پرداخته‌اند و توجه خاص به شبیه‌سازها کم‌تر دیده می‌شود. در اندک پژوهش‌هایی که به شبیه‌سازها نیز توجه کرده‌اند، معیارهای انتخاب‌شده برای محک، معیارهای مطلوبی در نظر گرفته نشده است. مطلوب از این بابت است که معیارها عموماً برای محک سخت‌افزار و عملکرد گیت‌ها به‌صورت مجزا انتخاب شده‌اند. معیارهای مطلوب معیارهایی هستند که برای محک شبیه‌سازها در زمان اجرای الگوریتم‌ها و بررسی عملکرد آن‌ها به‌طوری‌که همهٔ جنبه‌های مربوطه از تبدیل محاسبات کوانتومی به محاسبات کلاسیک تا ذخیره‌ٔ اطلاعات بدست آمده، در آن‌ها بررسی شود. علاوه‌بر معیار، با تعریف روش‌های بهتر محک، می‌توان به معیارهای مهم نظیر زمان اجرا و میزان مصرف حافظه، توجه ویژه‌ای داشت. در روش‌های محک شبیه‌سازها نیز کم‌تر به الگوریتم‌هایی که مسائل واقعی را حل می‌کنند توجه شده است درصورتی‌که مبنای محک در پژوهش ما انتخاب الگوریتم‌هایی بوده است که از آن در حل مسائل واقعی استفاده می‌شود. علاوه بر این‌ها، فرض پژوهش‌های پیشین بر آن بوده است که کاربران شبیه‌سازها تماماً به رایانه‌های پردازش سریع و یا ابررایانه‌ها دسترسی فراوان دارند و محک‌های خود را در چنین ساختارهایی انجام داده‌اند درصورتی‌که در پژوهش ما کاربرانی در نظر گرفته شده‌اند که شبیه‌سازی‌ها را در رایانهٔ شخصی معمولی انجام می‌دهند و به ابررایانه‌ها و یا رایانه‌های کوانتومی واقعی دسترسی ندارند. در کنار تمامی موارد اشاره شده، در طول پژوهش، ابزاری\LTRfootnote{\url{https://github.com/ahmadrv/QSB}} توسعه داده شده است که پژوهش‌های آینده در این زمینه را به سمت استانداردسازی هدایت می‌کند و فرآیند محک را آسان‌تر و سریع‌تر به پیش می‌برد.

\section{دستاوردها}
در پژوهش ما ابزار
\lr{Quantum Simulator Benchmark (QSB)}
برای محک شبیه‌سازهای کوانتومی، طراحی شده است. بعد از انتخاب محیط آزمایش، یعنی همان رایانهٔ مورداستفاده برای شبیه‌سازی، کافی است QSB نصب و اجرا شود تا باتوجه‌به رایانه‌ای که در حال اجرای آن است، نمودارها و جدول‌های مربوط به زمان اجرا و میزان حافظهٔ مصرفی، تولید شوند. این ابزار قابلیت این را دارد که الگوریتم‌های جدید پیاده‌سازی شده در هر شبیه‌ساز را در خود جای دهد و با معیارهای مربوط، توانایی شبیه‌ساز در اجرای آن‌ها را محک بزند. با استفاده از این ابزار، تعدادی آزمایش بر روی تعدادی از شبیه‌سازهای مشهور انجام شده که نشان‌دهندهٔ رفتار متفاوت شبیه‌سازها در زمان اجرای محک‌های مختلف است. برای مثال شبیه‌ساز
\lr{Cirq}،
 در اجرای الگوریتم
\lr{Grover}،
بسیار سریع‌تر از Simon عمل می‌کند. همچنین، به طور شگفت‌آوری، با بررسی این آزمایش‌ها و مقایسهٔ آن‌ها با خروجی‌های گزارش‌شده‌ای که بر روی رایانه‌های پردازش سریع اجرا شده است
\cite{jamadagni_benchmarking_2024}،
می‌توان متوجه شد که افزایش قدرت سخت‌افزاری بهبود نسبی چندانی در شبیه‌سازی الگوریتم‌ها با افزایش تعداد کیوبیت‌ها ندارد به این معنا که اگر چه قدرت محاسباتی چه در افزایش حجم حافظه و تعداد هسته‌های پردازشی چندین برابر شده اما مدت‌زمان اجرا به همان نسبت کاهش نیافته است. در فصل آخر، به طور کامل، به توصیف رفتارهای شبیه‌سازها در مواجه با اجرای الگوریتم‌های مختلف می‌پردازیم. در نتیجه، دستاوردهای  پژوهش ما به شرح زیر است:
\begin{enumerate}[label=\arabic*{-}]
	\item محک دقیق‌تر و تخصصی‌تر شبیه‌سازهای پراستفاده در مقایسه با دیگر محک‌ها
	\item تولید یک ابزار برای کارآمد کردن و آسان‌سازی فرایند محک بر روی رایانه‌های شخصی
\end{enumerate}

\section{نتایج ابتدایی}
همان‌طور که اشاره شد، با استفاده از ابزار توسعه داده شده، آزمایش‌های متفاوتی بر روی شبیه‌سازهای مختلف انجام شده است به‌طوری‌که برای مثال زمان اجرای الگوریتم‌های مختلف بر روی شبیه‌ساز Cirq باتوجه‌به افزایش تعداد کیوبیت‌ها، در شکل
\ref{fig:1}
قابل مقایسه است.
\begin{figure}
	\centering
	\captionsetup{justification=centering,margin*=0.5cm}
	\input{images/Cirq_cirq_pure_runtime.tex}
	\caption{
	نمودار زمان اجرا بر حسب تعداد کیوبیت در الگوریتم‌های مختلف در شبیه‌ساز Cirq}
	\label{fig:1}
\end{figure}

در این نتایج، رفتارهای متفاوتی از شبیه‌سازها مختلف دیده می‌شود به‌گونه‌ای که می‌توان آن‌ها را نسبت به ادعایی که در تئوری داشته‌اند مقایسه کرد. این مقایسه در فصل آخر مورد بررسی قرار گرفته شده است.